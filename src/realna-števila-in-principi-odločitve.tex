\section{Realna števila in principi odločitve v topoloških modelih}
\label{sec:reals}
\label{sec:odločitve}

\subsection{Objekti realnih števil}

V~\ref{sec:modeli-heyting} smo videli dva ``topološka'' objekta realnih števil,
objekt \(ℛ\) iz primera~\ref{ex:reals} in objekt \(\c ℝ\), definiran
v~\ref{def:constant-hvs}. Vprašanje je, kako sta dva objekta povezana z
internimi konstrukcijami realnih števil definiranih v~\ref{sec:logika-reals}.

Objekt \(ℛ\) je vedno enak objektu Dedekindovih realnih števil.
\begin{trditev}\label{th:Rd-maps}
  Nad \(X\) je objekt Dedekindovih realnih števil tip \(ℛ\) iz
  primera~\ref{ex:reals}.
  % Nad \(X\) je objekt Dedekindovih realnih števil tip
  % \(\set{f : U → ℝ}{U ∈ 𝒪X\text{, }f\text{ zvezna}}\), z enakostjo definirano
  % kot \(\i{f = g} ≔ \int{\set{t ∈ X}{f(t) = g(t)}}\).
\end{trditev}
\begin{dokaz}
  Naj bo \(x = \p{L, U}\) Dedekindov rez v interni logiki.
  Sedaj lahko zunaj za \(t ∈ \e x\) definiramo
  \begin{align*}
    L(t) &≔ \set{q : ℚ}{t ∈ \i{q ∈ L}}\text{ in}\\
    U(t) &≔ \set{r : ℚ}{t ∈ \i{r ∈ U}}\text.
  \end{align*}
  Ta tvorita Dedekindov rez zunaj, tako da nam \(t ↦ \p{L(t), U(t)}\) definira
  preslikavo \(\hat x : \e x → ℝ\).
  Pokazati ostane, da je ta preslikava zvezna.
  Naj bo \(\p{a,b}\) racionalen interval v \(ℝ\). Praslika tega intervala z
  \(\hat x\) je množica \(\set{t ∈ \e x}{a < \hat x(t) < b}\).
  Ta pogoj je ekvivalenten \(t ∈ \i{a ∈ L ∧ b ∈ U}\), torej je praslika kar
  enaka \(\i{a∈L∧b∈U}\), torej je odprta in je \(\hat x\) zvezna.

  Obratno, če je \(x : \e x → ℝ\) zvezna preslikava, lahko tvorimo preslikavi
  \begin{align*}
    L(t) &≔ \set{q : ℚ}{q < x(t)}\text{ in}\\
    U(t) &≔ \set{r : ℚ}{x(t) < r}\text.
  \end{align*}
  Ti znotraj tvorita Dedekindov rez \(\p{L, U}\).
\end{dokaz}

Med drugim to pomeni, da so Cauchyjeva realna števila podmnožica zveznih
preslikav v \(ℝ\). Ampak katerih? Oglejmo si najprej tip \(\c ℝ\).

\begin{definicija}
  Naj bo \(U ∈ 𝒪X\). Preslikava \(f : U → ℝ\) je \emph{lokalno konstantna}, ko
  velja \(\eventually{V ⊆ U}{f{\res V}\text{ je konstantna}}\).
\end{definicija}
Očitno torej vsaka lokalno konstantna preslikava določa Dedekindovo realno
število. Povemo pa lahko malo več.

\begin{trditev}\label{th:R-into-Rc}
  Vsaka lokalno konstantna preslikava \(f : U → ℝ\) določa Cauchyjevo realno
  število.
\end{trditev}
\begin{dokaz}
  Naj bo najprej \(f : U → ℝ\) konstantno \(x ∈ ℝ\). Zunaj je \(x\)
  predstavljeno s Cauchyjevim zaporedjem \((xₙ)ₙ\). Sedaj lahko tvorimo
  konstantne preslikave \({\mathrm{c}_{xₙ} : U → ℚ}\), ki znotraj tvorijo
  Cauchyjevo zaporedje, torej določajo Cauchyjevo realno število \(x\).

  Če je \(f : U → ℝ\) lokalno konstantna, po definiciji obstaja pokritje \(C\),
  tako da je na vsakem elementu pokritja \(f\) konstantna. Po prvi točki torej
  na vsakem \(V ∈ C\) obstaja Cauchyjevo realno število, ki je določeno s
  preslikavo \(f{\res V}\). Potem po lokalnosti veljavnosti~\ref{th:valid-local}
  obstaja Cauchyjevo realno število na celotnem \(U\), ki je določeno s
  preslikavo \(f\).
\end{dokaz}
V določenih primerih pa velja tudi obrat.
\begin{trditev}\label{th:Rc-maps}
  Naj bo prostor \(X\) lokalno povezan. Tedaj je nad \(X\) objekt Cauchyjevih
  realnih števil tip \(\c ℝ\).
\end{trditev}
\begin{dokaz}
  Pokazati moramo zgolj, da je vsako Cauchyjevo realno število zunaj lokalno
  konstantna preslikava.

  Nad \(t ∈ \e x\) dobimo Cauchyjevo zaporedje \((xₙ(t))ₙ\). Ker je \(X\)
  lokalno povezan, ima pokritje iz povezanih množic, tako da brez škode za
  splošnost predpostavimo, da je \(\e x\) povezan. Sledi, da so \(xₙ\)
  konstantne preslikave, torej je tudi preslikava \(t ↦ (xₙ(t))ₙ\) konstantna.
\end{dokaz}

Trditvi~\ref{th:Rd-maps} in~\ref{th:Rc-maps} nakazujeta, da vsebovanosti
\(\c ℝ ⊆ \Rc ⊆ \Rd\) v splošnem niso obrnljive.

\begin{trditev}
  Nad \(ℝ\) sta objekta Dedekindovih in Cauchyjevih realnih števil različna.
\end{trditev}
\begin{dokaz}
  Identiteta na \(ℝ\) je Dedekindovo realno število, ki pa ni lokalno
  konstantno, torej ni Cauchyjevo.
\end{dokaz}

\begin{trditev}
  Nad \(2^ℕ\) sta objekta Cauchyjevih in lokalno konstantnih realnih števil
  različna.
\end{trditev}
\begin{dokaz}
  Definirajmo \(x : 2^ℕ → ℝ\) kot \(x(α) ≔ \sum_{n=0}^∞ \frac{2α(n)}{3ⁿ}\). Ta
  preslikava je vložitev Cantorjeve množice v \(ℝ\), in je znotraj Cauchyjevo
  realno število, saj je limita racionalnih števil. Ampak ni lokalno konstantno,
  saj je \({x⁻¹(0) = \{0\}}\), ki ni odprta množica.
\end{dokaz}

Kaj pa MacNeillova realna števila? Teh je več kot Dedekindovih, tako da če jih
želimo karakterizirati kot nekakšne funkcije iz odprtih podmnožic \(X\), bodo te
morale biti nezvezne. Izkaže se, da so odgovor polzvezne
funkcije~\cite[posl.~D4.7.5]{Johnstone02}. Seveda, če je funkcija polzvezna
navzdol in navzgor, je zvezna. Ampak, lahko vzamemo par navzdol in navzgor
polzveznih preslikav \(\uline f\) in \(\bar f\), ki sta si nekako ``čim
bližje''. To pomeni, da želimo, da je \(\uline f\) največja navzdol polzvezna
preslikava manjša ali enaka \(\bar f\), in obratno.

\begin{lema}\label{th:onesided-cuts-are-scts}
  V topoloških modelih so dolnji (gornji) enostranski rezi predstavljeni z
  navzdol (navzgor) polzveznimi preslikavami.
\end{lema}
\begin{dokaz}
  Naj bo \(L\) dolnji enostranski rez. Kot za Dedekindove reze tvorimo
  preslikavo \(t ↦ \set{q:ℚ}{t ∈ \i{q∈L}}\). To je preslikava \(x : \e L → ℝ\),
  saj so klasično enostranski rezi ekvivalentni dvostranskim.

  Oglejmo si sedaj \(x⁻¹\p{p,∞}\). To je natanko \(\set{t∈\e L}{p < x(t)}\). Po
  definiciji je ta pogoj ekvivalenten \(t ∈ \i{p ∈ L}\), torej je praslika
  odprta.

  Obratno, naj bo \(x : U → ℝ\) navzdol polzvezna. Potem lahko definiramo
  preslikavo \(L(t) ≔ \set{p ∈ ℚ}{p < x(t)}\). Ta znotraj tvori dolnji
  enostranski rez, saj so morfizmi v \(Ω\) natanko operacije v \(Ω\).
\end{dokaz}
Ker pa interno nimamo gornjega reza, ne bomo znali izraziti pogoja \(x(t) < q\)
na lep način, tako da v splošnem ta preslikava ni zvezna.

\begin{trditev}\label{th:Rm-maps}
  Objekt MacNeilleovih realnih števil je natanko tip parov polzveznih
  funkcij \(\p{\uline f, \bar f}\) tipa \(U → ℝ\) za \(U ∈ 𝒪X\), za kateri velja
  pogoj \emph{tesnosti}, ki se glasi:
  \[
    \uline f(t) = \liminf_{y → t}\bar   f(y)\qquad\text{ in}\qquad
    \bar   f(t) = \limsup_{y → t}\uline f(y)\text,
  \]
  z enakostjo definirano kot
  \[
    \i{\p{\uline f, \bar f} = \p{\uline g, \bar g}} ≔
    \int\set{t ∈ U}{\uline f(t) = \uline g(t) ∧ \bar f(t) = \bar g(t)}\text.
  \]
\end{trditev}
Dokaz te trditve ni kompliciran, ampak se zanaša na veliko analize, tako da ga
tu ne ponovimo. Bralka si ga lahko ogleda v~\cite[D4.7.5]{Johnstone02}.
% \begin{dokaz}
%   Po gornji lemi lahko za MacNeillovo realno število \(x = \p{L,U}\)
%   konstruiramo navzdol in navzgor polzvezni preslikavi \(\uline f\) in
%   \(\bar f\). Pokazati nam ostane, da sta preslikavi tesni. Pokažimo zgolj prvi
%   pogoj, saj sta si simetrična.

%   Limes inferior definira navzdol polzvezno preslikavo, namreč supremum vseh
%   navzgor polzveznih preslikav manjših ali enakih \(\bar f\).
%   To pomeni, da moramo pokazati, da je vsaka navzdol polzvezna preslikava manjša
%   ali enaka \(\uline f\).

%   Vemo, da so navzdol polzvezne preslikave natanko enostranski rezi v interni
%   logiki \(X\), tako da naj bo \(L'\) tak rez. Pogoj, da je preslikava manjša al
%   enaka \(\bar f\) pa pravi, da je \(L'\) vsebovan v komplementu \(U\).

%   Sedaj pa naj bo \(q ∈ L'\). Ker je \(L'\) navzgor odprt obstaja nek \(s > q\),
%   ki je še vedno v \(L'\), torej je \(s ∈ Uᶜ\). To pa pomeni, da je
%   \(q ∈ \int{\p{Uᶜ}} = L\), in je \(L' ⊆ L\). To pa očitno pomeni, da je
%   \(f ≤ \uline f\) in je \(\uline f = \liminf_{y → t}\bar f(y)\).

%   Obratno, če je pa \(\p{\uline f, \bar f}\) tak par. Potem sta navdol oziroma
%   navzgor polzvezni, torej definirata enostranska reza \(L\) in \(U\).

%   Očitno je \(L ⊆ \int{\p{Uᶜ}}\). Ampak \(\int{\p{Uᶜ}}\) je tudi enostranski
%   rez, torej definira navzdol polzvezno preslikavo, ki je manjša od \(\bar f\),
%   torej je tudi \(\int{\p{Uᶜ}} ⊆ L\).
% \end{dokaz}

Spet vidimo, da sta v splošnem objekta Dedekindovih in MacNeilleovih realnih
števil očitno različna.
\begin{lema}
  MacNeilleovo realno število \(x : \Rm\) je Dedekindovo natanko tedaj, ko sta
  pripadajoči tesni preslikavi \(\uline x\) in \(\bar x\) enaki.
\end{lema}
\begin{dokaz}
  Če sta preslikavi \(\uline x\) in \(\bar x\) enaki, je ta preslikava zvezni, torej po
  trditvi~\ref{th:Rd-maps} določa Dedekindovo realno število. Obratno, vsako
  Dedekindovo realno število je zunaj zvezna preslikava \(f : \e x → ℝ\) in par
  \(\p{f,f}\) je očitno tesen.
\end{dokaz}

\begin{trditev}
  Nad \(ℝ\) ne velja \(\Rm = \Rd\).
\end{trditev}
\begin{dokaz}
  Preslikavi \(χ_{(0,∞)}\) in \(χ_{[0,∞)}\) sta tesni, torej določata
  MacNeilleovo realno število, a se v \(0\) ne ujemata, tako da ne določata
  Dedekindovega realnega števila.
\end{dokaz}

Ostane nam še množica \(2^ℕ\).
\begin{definicija}
  \emph{Cantorjev prostor} je prostor preslikav \(ℕ → 2\) s kompaktno-odprto
  topologijo.
\end{definicija}
Cantorjev prostor se ponavadi predstavi kot podmnožico \(ℝ\) z vložitvijo
\[ (bₙ)ₙ ↦ ∑_{n}\frac{2bₙ}{3ⁿ}\text. \]
\begin{trditev}
  Tip \(2^ℕ\) je natanko snop lokalnih prerezov za Cantorjev prostor. To so
  torej zvezne preslikave \(U → 2^ℕ\).
\end{trditev}


\input{principi-odločitve.tex}
\input{realna-števila.tex}


%%% Local Variables:
%%% mode: latex
%%% TeX-master: "main"
%%% End:

